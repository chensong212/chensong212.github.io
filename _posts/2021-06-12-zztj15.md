---
layout:     post
title:      资治通鉴阅读笔记15
subtitle:   卷二十九～卷三十 | 前 41～前 32
date:       2021-06-12
author:     陈陈
header-img:
catalog: true
tags:
    - 阅读
    - 历史

---
## 第二十九卷

汉纪二十一 汉元帝永光三年(庚辰,公元前 41 年)

### 主要事件：
京房谏汉元帝、京房创立考功制度、陈汤征讨郅支单于、昭君出塞、汉元帝驾崩


### 主要人物：  
* 匡衡：（生卒年不详）字稚圭，東海郡承县（今山东省兰陵县西南、枣庄一带）人。西汉经学家，元帝时位至宰相。 
* 石显：(？～前32年) 字君房。西汉汉元帝刘奭时期奸臣。掌权期间结党营私，打击异己，扰乱朝政。
* 陈汤：（？—约前6年），字子公，山阳郡瑕丘县（今山东兖州东北）人。西汉时期将领。
* 郅支单于：（？－公元前36年）。匈奴分裂为南北两部之后的北匈奴第一代单于，南匈奴呼韩邪单于之兄。一度领导了匈奴的短暂复兴，最后被汉朝远征军所杀。


匡衡论个人修养：
>太子少傅匡衡上疏曰:“臣闻治乱安危之机，在乎审所用心。...争言制度不可用也，务变更之，所更或不可行而复复之，是以群下更相是非，吏民无所信。臣窃恨国家释乐成之业而虚为此纷纷也!愿陛下详览统业之事，留神于遵制扬功，以定群下之心。《诗·大雅》曰:‘无念尔祖，聿修厥德”，盖至德之本也。《传》曰:‘审好恶，理情性，而王道毕矣。’**治性之道，必审己之所有馀而强其所不足**，盖聪明疏通者戒于太察，寡闻少见者戒于壅蔽，勇猛刚强者戒于太暴，仁爱温良者戒于无断，湛静安舒者戒于后时，广心浩大者戒于遗忘。必审己之所当戒而齐之以义，然后中和之化应，而巧伪之徒不敢比周而望进。唯陛下戒之，所以崇圣德也!

汉代就有皇家斗兽娱乐了。
>上幸虎圈斗兽,后宫皆坐;熊逸出圈，攀槛欲上殿，左右、贵人、傅等皆惊走;冯直前，当熊而立。左右格杀熊。上问:“人情惊惧，何故前当熊?”对曰:“猛兽得人而止;妾恐熊至御坐，故以身当之。”帝嗟叹，倍敬重焉。傅惭，由是与冯有隙。冯，左将军奉世之女也。

京房引入官员考核制度，阻力很大。
>房用之尤精，以孝廉为郎，上疏屡言灾异，有验。天子说之，数召见问。房对曰:“古帝王以功举贤，则万化成，瑞应著;末世以毁誉取人，故功业废而致灾异。宜令百官各试其功，灾异可息。”**诏使房作其事，房奏考功课吏法。上令公卿朝臣与房会议温室，皆以房言烦碎，令上下相司，不可许;上意乡之。时部刺史奏事京师，上召见诸刺史，令房晓以课事;刺史复以为不可行**。唯御史大夫郑弘、光禄大夫周堪初言不可，后善之。

京房谏汉元帝：要承认客观现实，而不要以为自己是对的。
>是时，中书令石显颛权，显友人五鹿充宗为尚书令，二人用事。房尝宴见，问上曰:“幽、厉之君何以危?所任者何人也?”上曰:“君不明而所任者巧佞。”**房曰:“知其巧佞而用之邪，将以为贤也?”上曰:“贤之。”房曰:“然则今何以知其不贤也?”上曰:“以其时乱而君危知之。**”房曰:“若是，任贤必治，任不肖必乱，必然之道也。幽、厉何不觉悟而更求贤，曷为卒任不肖以至于是?”上曰:“临乱之君，各贤其臣;令皆觉寤，天下安得危亡之君!”房曰:“齐恒公、秦二世亦尝闻此君而非笑之;然则任竖刁、赵高，政治日乱，盗贼满山，何不以幽、厉卜之而觉寤乎?”

司马光论汉元帝：
>臣光曰:人君之德不明，则臣下虽欲竭忠，何自而入乎!观京房所以晓孝元，可谓明白切至矣，而终不能寤，悲夫!《诗》曰:“匪面命之，言提其耳。匪手携之，言示之事。”又曰:“诲尔谆谆，听我藐藐。”孝元之谓矣!

陈汤击匈奴：将在外，军令有所不受。
>汤为人沉勇，有大虑，多策略，喜奇功，与延寿谋曰:“夷狄畏服大种，其天性也。西域本属匈奴，今郅支单于威名远闻，侵陵乌孙、大宛，常为康居画计，欲降服之;如得此二国，数年之间，城郭诸国危矣。且其人剽悍，好战伐，数取胜;久畜之，必为西域患。虽所在绝远，蛮夷无金城、强弩之守。如发屯田吏士，驱从乌孙众兵，直指其城下，彼亡则无所之，守则不足自保，千载之功可一朝而成也!”延寿以为然，欲奏请之。汤曰:“**国家与公卿议，大策非凡所见，事必不从**。”延寿犹与不听。会其久病，汤独矫制发城郭诸国兵、车师戊己校尉屯田吏士。延寿闻之，惊起，欲止焉。汤怒，按剑叱延寿曰:“**大众已集会，竖子欲沮众邪**!”延寿遂从之。部勒行陈，汉兵、胡兵合四万余人。

匈奴叫嚣“斗来！”：
>明日，前至郅支城都赖水上，离城三里，止营傅陈。望见单于城上立五采幡帜，数百人被甲乘城;又出百馀骑往来驰城下，步兵百馀人夹门鱼鳞陈，讲习用兵。**城上人更招汉军曰:“斗来!”百余骑驰赴营，营皆张弩持满指之，骑引却**。颇遣吏士射城门骑、步兵，骑、步兵皆入。延寿、汤令军:“**闻鼓音，皆薄城下，四面围城，各有所守，穿堑，塞门户，卤为前，戟弩为后，仰射城楼上人**。”楼上人下走;土城外有重木城，从木城中射，颇杀伤外人。外人发薪烧木城，夜，数百骑欲出，外迎射，杀之。

犯强汉者，虽远必诛!
>春,正月,郅支首至京师。延寿、汤上疏曰:“臣闻天下之大义当混为一,昔有唐、虞,今有强汉。匈奴呼韩邪单于已称北藩,唯郅支单于叛逆,未伏其辜,大夏之西,以为强汉不能臣也。郅支单于惨毒行于民，大恶通于天;臣延寿，臣汤，将义兵，行天诛，赖陛下神灵，阴阳并应，天气精明，陷陈克敌，斩郅支首及名王以下，宜县头槁街蛮夷邸间，以示万里,明犯强汉者,虽远必诛!”

皇帝婉拒单于关于裁撤边塞的请求：
>使车骑将军嘉口谕单于曰:“单于上书愿罢北塞吏士屯戍，子孙世世保塞。单于乡慕礼义，所以为民计者甚厚，此长久之策也。**朕甚嘉之!中国四方皆有关梁障塞，非独以备塞外也，亦以防中国奸邪放纵，出为寇害，故明法度以专众心也。敬谕单于之意，朕无疑焉。为单于怪其不罢，故使嘉晓单于**。”单于谢曰:“愚不知大计，天子幸使大臣告语，甚厚!”

荀悦评陈汤假传圣旨征讨单于。不要像个书生一样认死理，变通一点看待。
>荀悦论曰:诚其功义足封，追录前事可也。《春秋》之义，毁泉台则恶之，舍中军则善之，各由其宜也。夫矫制之事，先王之所慎也，不得已而行之。若矫大而功小者，罪之可也;矫小而功大者，赏之可也;功过相敌，如斯而已可也。权其轻重而为之制宜焉。


------
## 第三十卷

汉纪二十二 汉成帝建始元年(己丑,公元前 32 年)

### 主要事件：
呼韩邪病死、外戚王氏专权


### 主要人物：
* 汉成帝：（前51年－前7年4月17日），字太孙，母为王政君。
* 陈汤：（？—约前6年），字子公，山阳郡瑕丘县（今山东兖州东北）人。西汉时期将领。
* 王凤：（公元前?年—公元前22年），是汉元帝皇后王政君的哥哥。汉元帝即位，其父王禁被封为阳平侯。
* 王商：（？－前25年），中国西汉后期大臣，涿郡蠡吾人，字子威。

一朝天子一朝臣。显赫时也要小心谨慎。
>石显迁长信中太仆，秩中二千石，显既失倚，离权，于是丞相、御史条奏显旧恶;及其党牢梁、陈顺皆免官，显与妻子徙归故郡，忧懑不食，道死。诸所交结以显为官者，皆废罢;少府五鹿充宗左迁玄菟太守，御史中丞伊嘉为雁门都尉。

起沙尘暴了，需要给皇帝一个解释：
>夏，四月，黄雾四塞，诏博问公卿大夫，无有所讳。谏大夫杨兴、博士驷胜等皆以为“阴盛侵阳之气也。高祖之约，非功臣不侯;今太后诸弟皆以无功为侯，外戚未曾有也，故天为见异。”于是大将军凤惧，上书乞骸骨，辞职；上优诏不许。

太中大夫谷永为陈汤说情：
>太中大夫谷永上疏讼汤曰:“臣闻楚有子玉得臣，文公为之仄席而坐;赵有廉颇、马服，强秦不敢窥兵井陉;近汉有郅都、魏尚，匈奴不敢南乡沙幕。由是言之，战克之将，国之爪牙，不可不重也。**盖君子闻鼓鼙之声，则思将帅之臣**。窃见关内侯陈汤，前斩郅支，威震百蛮，武畅西海，汉元以来，征伐方外之将，未尝有也!

陈汤的意见。有实际经验，又有理论知识。
>会西域都护段会宗为乌孙兵所围，驿骑上书，愿发城郭、敦煌兵以自救;丞相商、大将军凤及百僚议数日不决。凤言:“陈汤多筹策，习外国事，可问。”上召汤见宣室。汤击郅支时中寒，病两臂不屈申;汤入见，有诏毋拜，示以会宗奏。汤对曰:“臣以为此必无可忧也。”上曰:“何以言之?”汤曰:“**夫胡兵五而当汉兵一，何者?兵刃朴钝，弓弩不利。今闻颇得汉巧，然犹三而当一。又《兵法》曰:‘客倍而主人半，然后敌。’今围会宗者人众不足以胜会宗，唯陛下勿忧!且兵轻行五十里，重行三十里，今会宗欲发城郭、敦煌，历时乃至，所谓报雠之兵，非救急之用也**。”上曰:“奈何?其解可必乎?度何时解?”汤知乌孙瓦合，不能久攻，故事不过数日因对曰:“已解矣!”屈指计其日,曰:“不出五日，当有吉语闻。”居四日，军书到，言已解。大将军凤奏以为从事中郎，莫府事壹决于汤。

尽量洁身自好，不授人于把柄。同时心态要好，不要一下子就气死了。
>琅邪太守杨肜与王凤连昏，其郡有灾害，丞相王商按问之。凤以为请，商不听，竟奏免肜，奏果寝不下。**凤以是怨商，阴求其短，使频阳耿定上书**，言“商与父傅婢通;及女弟淫乱，奴杀其私夫，疑商教使。”天子以为暗昧之过，不足以伤大臣。凤固争，下其事司隶。太中大夫蜀郡张匡，素佞巧，复上书极言诋毁商。有司奏请召商诣诏狱，上素重商，知匡言多险，制曰:“勿治!”凤固争之。夏，四月，壬寅，诏收商丞相印绶。**商免相三日，发病，欧血薨**，谥曰戾侯。

汉成帝毫无威信可言。这种情况应该问左右，究竟谁是皇帝。然后将“叩头争之”的人斩首示众。
>时大将军凤用事，上谦让无所颛。左右尝荐光禄大夫刘向少子歆通达有异材，上召见，歆诵读诗赋，甚悦之，欲以为中常侍;**召取衣冠，临当拜，左右皆曰:“未晓大将军。”上曰:“此小事，何须关大将军!”左右叩头争之**，上于是语凤，凤以为不可，乃止。

得意容易忘形，有多少人还能保持小心谨慎呢。
>王氏子弟皆卿、大夫、侍中、诸曹，分据势官，满朝廷。杜钦见凤专政泰重，戒之曰:“愿将军由周公之谦惧，损穰侯之威，放武安之欲，毋使范睢之崐徒得间其说!” **凤不听**。

感情用事，不足以成事！
>太后闻之，为垂涕，不御食。**上少而亲倚凤，弗忍废，乃优诏报凤，强起之**;于是凤起视事。

没有决断力的汉成帝。
>于是王氏愈盛，郡国守相、刺史皆出其门下。五侯群弟争为奢侈，赂遗珍宝，四面而至，皆通敏人事，好士养贤，倾财施予以相高尚;宾客满门，竞为之声誉。刘向谓陈汤曰:“今灾异如此，而外家日盛，其渐必危刘氏。吾幸得以同姓末属，累世蒙汉厚恩，身为宗室遗老，历事三主。上以我先帝旧臣，每进见，常加优礼。**吾而不言，孰当言者**!” ......书奏，**天子召见向，叹息悲伤其意，谓曰:“君且休矣，吾将思之!”然终不能用其言**。
