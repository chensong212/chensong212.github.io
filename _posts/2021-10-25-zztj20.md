---
layout:     post
title:      资治通鉴阅读笔记20
subtitle:   卷三十九～卷四十 | 23
date:       2021-10-25
author:     陈陈
header-img:
catalog: true
tags:
    - 资治通鉴

---
## 第三十九卷

汉纪三十一 淮阳王更始元年(癸未、23)

### 主要事件：
赤眉起义、汉军反攻、王莽惨死、新朝覆灭

### 主要人物： 
* 王莽：（公元前45年-公元23年10月6日），新朝开国皇帝，此时68岁。
* 刘秀：（公元前5年1月15日—公元57年3月29日），字文叔。东汉开国皇帝，汉高祖刘邦九世孙，汉景帝之子长沙定王刘发后裔。

起义军和汉军形成燎原之势，王莽开始怕了。
>先是，青、徐贼众虽数十万人，讫无文书、号令、旌旗、部曲；及汉兵起，皆称将军，攻城略地，移书称说。莽闻之，始惧。

强作镇定，大政治家都是演员。
>王莽欲外示自安，乃染其须发，立杜陵史谌女为皇后；置后宫，位号视公、卿、大夫、元士者凡百二十人。

王莽征召通晓六十三家兵法的人为军官，起用勇士巨毋霸，驱赶虎、豹、犀、象等猛兽来助阵，遴选精兵43万，号称百万雄师... 。决战在即。堪比电影《霍比特人3：五军之战》场面。
>**征诸明兵法六十三家以备军吏，以长人巨毋霸为垒尉，又驱诸猛兽虎、豹、犀、象之属以助威武**。邑至洛阳，州郡各选精兵，牧守自将，定会者四十三万人，号百万；余在道者，旌旗、辎重，千里不绝。

危急时期，胸有成竹才可稳住阵脚。
>刘秀曰:“今兵谷既少而外寇强大，并力御之，功庶可立;如欲分散，势无俱全。且宛城未拔，不能相救;昆阳即拔，一日之间，诸部亦灭矣。今不同心胆，共举功名，反欲守妻子财物邪!”诸将怒曰:“刘将军何敢如是!”秀笑而起。会候骑还，言:“大兵且至城北，军陈数百里，不见其后。”诸将素轻秀，及迫急，乃相谓曰:“更请刘将军计之。”秀复为图画成败，诸将皆曰:“诺。”

王邑感情用事，不听建议，没有主将的冷静和理智，终究要失败。
>时莽兵到城下者且十万，秀等几不得出。寻、邑纵兵围昆阳，严尤说邑曰:“昆阳城小而坚，今假号者在宛，亟进大兵，彼必奔走;宛败，昆阳自服。”邑曰:“吾昔围翟义，坐不生得以见责让，今将百万之众，遇城而不能下，非所以示威也。**当先屠此城，蹀血而进，前歌后舞，顾不快邪!**”


成大事者不贪小财，all in。
>刘秀至郾、定陵、悉发诸营兵；诸将贪惜财物，欲分兵守之。秀曰:“**今若破敌，珍宝万倍，大功可成；如为所败，首领无余，何财物之有!**”乃悉发之。

刘秀大破王寻、王邑军队。王莽主力部队丧失殆尽，败局已定。(如何避免一败涂地? 为失败做好准备，保存实力，及时止损)
>连胜，遂前，诸将胆气益壮，无不一当百，秀乃与敢死者三千人从城西水上冲其中坚。寻、邑易之，自将万余人行陈，敕诸营皆按部毋得动，独迎与汉兵战，不利，大军不敢擅相救；寻、邑陈乱，汉兵乘锐崩之，遂杀王寻。城中亦鼓噪而出，中外合势，震呼动天地；**莽兵大溃，走者相腾践，伏尸百余里。会大雷、风，屋瓦皆飞，雨下如注，川盛溢，虎豹皆股战，士卒赴水溺死者以万数，水为不流**。

“观其言语举止，非庸人也!”
>颍川郡掾冯异监五县，为汉兵所获。异曰:“异有老母在父城，愿归，据五城以效功报德!”秀许之。异归，谓父城长苗萌曰:“**诸将多暴横，独刘将军所到不虏略，观其言语举止，非庸人也!**”遂与萌率五县以降。

识人为第一要事。
>**李轶初与兄弟善，后更谄事新贵；秀戒曰:“此人不可复信!”** 不从。部将刘稷，勇冠三军，闻更始立，怒曰:“本起兵图大事者，伯升兄弟也。今更始何为者邪!”更始以稷为抗威将军，稷不肯拜；更始乃与诸将陈兵数千人，先收稷，将诛之;固争。李轶、朱鲔因劝更始并执，即日杀之。

对于刘秀，时机未到，兄弟刘縯被杀当作没发生一样。更始帝刘玄因为惭愧，就给刘秀拜将封侯了。妇人之仁，被人利用。若刘玄真有智慧和远大抱负，此时就应横下心把刘秀一并杀掉。
>秀闻之，自父城驰诣宛谢。司徒官属迎吊秀，秀不与交私语，惟深引过而已，未尝自伐昆阳之功;又不敢为服丧，饮食言笑如平常。更始以是惭，拜秀为破虏大将军，封武信侯。

内外交困的王莽：
>莽忧懑不能食，但饮酒，啖鳆鱼；读军书倦，因冯几寐，不复就枕矣。

普通人一旦翻身得势，极容易贪图享受，就开始堕落。
>初，茂陵公孙述为清水长，有能名；迁导江卒正,治临邛。汉兵起，南阳宗成、商人王岑起兵徇汉中以应汉，杀王莽庸部牧宋遵，众合数万人。**述遣使迎成等，成等至成都，虏掠暴横**。述召郡中豪杰谓曰:“天下同苦新室，思刘氏久矣，故闻汉将军到，驰迎道路。今百姓无辜而妇子系获，此寇贼，非义兵也。”

危在旦夕之际，王莽竟然还爱惜钱财，真令人费解。
>莽拜将军九人，皆以虎为号，将北军精兵数万人以东，内其妻子宫中以为质。**时省中黄金尚六十余万斤，他财物称是，莽愈爱之，赐九虎士人四千钱**；众重怨，无斗意。

王莽之死，极为悲惨。王邑不久前带领号称百万雄师，不可一世，如今兵穷势尽，父子皆战死，但也算没有背叛王莽。
>莽避火宣室前殿，火辄随之。莽绀服，持虞帝匕首；天文郎按式于前，莽旋席随斗柄而坐，曰:“天生德于予，汉兵其如予何!”庚戌，且明，群臣扶掖莽自前殿之渐台，公卿从官尚千余人随之。**王邑昼夜战，罢极，士死伤略尽；驰入宫，间关至渐台，见其子中睦解衣冠欲逃，邑叱之，令还，父子共守莽。军人入殿中，闻莽在渐台，众共围之数百重。台上犹与相射，矢尽，短兵接；王邑父子、恽、王巡战死，莽入室。下时，众兵上台，苗、唐尊、王盛等皆死。商人杜吴杀莽，校尉东海公宾就斩莽首；军人分莽身，节脔分，争相杀者数十人；公宾就持莽首诣王宪**。宪自称汉大将军，城中兵数十万皆属焉；舍东宫，妻莽后宫，乘其车服。癸丑，李松、邓晔入长安，将军赵萌、申屠建亦至；以王宪得玺绶不上，多挟宫女，建天子鼓旗，收斩之。传莽首诣宛，悬于市；百姓共提击之，或切食其舌。

班固点评王莽：
>... **及其窃位南面，颠覆之势险于桀、纣，而莽晏然自以黄、虞复出也，乃始恣睢，奋其威诈，毒流诸夏，乱延蛮貉，犹未足以逞其欲焉**。是以四海之内，嚣然丧其乐生之心，中外愤怨，远近俱发，城池不守，支体分裂，遂令天下城邑为虚，害遍生民，自书传所载乱臣贼子，考其祸败，未有如莽之甚者也!

邓禹投靠刘秀。一个人严于律己志向远大，就如磁铁一般。
>南阳邓禹杖策追秀，及于邺。秀曰:“我得专封拜，生远来，宁欲仕乎?”禹曰:“不愿也。”秀曰:“即如是，何欲为?”禹曰:“**但愿明公威德加于四海，禹得效其尺寸，垂功名于竹帛耳!**”秀笑，因留宿间语；禹进说曰:“今山东未安，赤眉、青犊之属动以万数。**更始既是常才而不自听断，诸将皆庸人屈起，志在财币，争用威力，朝夕自而已，非有忠良明智、深虑远图，欲尊主安民者也**。历观往古圣人之兴，二科而已，天时与人事也。今以天时观之，更始既立而灾变方兴；以人事观之，帝王大业非凡夫所任，分崩离析，形势可见。明公虽建藩辅之功，犹恐无所成立也。况明公素有盛德大功，为天下所向服，军政齐肃，赏罚明信。**为今之计，莫如延揽英雄，务悦民心，立高祖之业，救万民之命，以公而虑，天下不足定也！” 秀大悦，因令禹宿止于中，与定计议；每任使诸将，多访于禹，皆当其才**。

有大志不可使人易知。
>秀自兄之死，每独居辄不御酒肉，枕席有涕泣处，主簿冯异独叩头宽譬；**秀止之曰：“卿勿妄言!”**

政治联姻。
>秀进拔卢奴，所过发奔命兵，移檄边郡共击邯郸；郡县还复响应。时真定王杨起兵附王郎，众十余万，秀遣刘植说杨，杨乃降。**秀因留真定，纳杨甥郭氏为夫人以结之**。进击元氏、防子，皆下之。

这个王嘉自我定位很清楚。
>南郑人延岑起兵据汉中;汉中王嘉击降之，有众数十万。校尉南阳贾复见更始政乱，乃说嘉曰:“今天下未定，而大王安守所保，所保得无不可保乎?” **嘉曰:“卿言大，非吾任也。大司马在河北，必能相用。”乃为书荐复及长史南阳陈俊于刘秀**。复等见秀于柏人，秀以复为破虏将军，俊为安集掾。

从善如流，不被个人情绪左右。
>秀舍中儿犯法，军市令颍川祭遵格杀之，秀怒，命收遵。主簿陈副谏曰:“明公常欲众军整齐，今遵奉法不避，是教令所行也。”乃贳之，以为刺奸将军，**谓诸将曰:“当备祭遵！吾舍中儿犯法尚杀之，必不私诸卿也。”**

刘秀重用吴汉。
>**吴汉为人，质厚少文，造次不能以辞自达，然沈厚有智略**，邓禹数荐之于秀，秀渐亲重之。

这做法被曹操学到了。
>秀收郎文书，得吏民与郎交关谤毁者数千章；秀不省，会诸将军烧之，曰:“令反侧子自安!”

有趣的对话和转变。耿能够提出如此重要的建议，前提是他对形势有足够的把握。
>萧王居邯郸宫，昼卧温明殿，耿入，造床下请间，**因说曰:“吏士死伤者多，请归上谷益兵。”萧王曰:“王郎已破，河北略平，复用兵何为?”曰:“王郎虽破，天下兵革乃始耳**。今使者从西方来，欲罢兵，不可听也。铜马、赤眉之属数十辈，辈数十百万人，所向无前，圣公不能办也，败必不久。”萧王起坐曰:“**卿失言，我斩卿!**”曰:“大王哀厚如父子，故敢披赤心。” **萧王曰:“我戏卿耳，何以言之?”** 曰:“百姓患苦王莽，复思刘氏，闻汉兵起，莫不欢喜，如去虎口得归慈母。今更始为天子，而诸将擅命于山东，贵戚纵横于都内，虏掠自恣，元元叩心，更思莽朝，是以知其必败也。公功名已著，以义征伐，天下可传檄而定也。天下至重，公可自取,毋令他姓得之，” **萧王乃辞以河北未平，不就征，始贰于更始**。

使人心安，也就跟随你了。
>诸将未能信贼，降者亦不自安；**王知其意，敕令降者各归营勒兵，自乘轻骑按行部陈**。降者更相语曰:“萧王推赤心置人腹中，安得不投死乎!”由是皆服，悉以降人分配诸将，众遂数十万。

刘秀：在最终反击之前，克制忍让，让对方放松警惕。谢躬：意图已经暴露，还将身家性命寄托在别人的善意之上，自取灭亡。
>初，谢躬与萧王共灭王郎，**数与萧王违戾，常欲袭萧王，畏其兵强而止**；虽俱在邯郸，遂分城而处，然萧王有以慰安之。躬勤于吏职，萧王常称之曰:“谢尚书，真吏也!”故不自疑。其妻知之，常戒之曰:“君与刘公积不相能，而信其虚谈，终受制矣!”躬不纳。既而躬率其兵数万还屯于邺。及萧王南击青犊，使躬邀击尤来于隆虑山，躬兵大败。萧王因躬在外，使吴汉与刺奸大将军岑彭袭据邺城。**躬不知，轻骑还邺，汉等收斩之，其众悉降**。


------
## 第四十卷
汉纪三十二 世祖光武皇帝上之上建武元年(乙酉、25)

### 主要事件：
刘秀称帝、逐鹿中原。


### 主要人物：  
* 刘秀：（公元前5年1月15日—公元57年3月29日），此时30岁。

众人皆劝刘秀当皇帝。有足够力量和名声后，会有人推你上去。
>还至中山，诸将复上尊号;王又不听。行到南平棘，诸将复固请之;王不许。诸将且出，耿纯进曰:“**天下士大夫，捐亲戚，弃土壤，从大王于矢石之间者，其计固望攀龙鳞，附凤翼，以成其所志耳**。今大王留时逆众，不正号位，纯恐士大夫望绝计穷，则有去归之思，无为久自苦也。大众一散，难可复合。”纯言甚诚切，王深感曰:“吾将思之 。”

先问四方动静，再作决定。
>行至，召冯异，问四方动静。异曰:“更始必败，宗庙之忧在于大王，宜从众议!”

县令卓茂的人情与法律观念。
>民曰:“苟如此，律何故禁之?” 茂笑曰:“律设大法，礼顺人情。今我以礼教汝，汝必无怨恶;以律治汝，汝何所措其手足乎!**一门之内，小者可论，大者可杀也。且归念之!**”

拒不投降的原因是“自知罪深”。刘秀打消了他这个顾虑，就顺利拿下了。
>诸将围洛阳数月，朱鲔坚守不下。帝以廷尉岑彭尝为鲔校尉，令往说之。鲔在城上;彭在城下，为陈成败。鲔曰:“大司徒被害时，鲔与其谋，又谏更始无遣萧王北伐，诚自知罪深，不敢降!”彭还，具言于帝。**帝曰:“举大事者不忌小怨。鲔今若降，官爵可保，况诛罚乎！河水在此，吾不食言!”** 彭复往告鲔，鲔从城上下索曰:“必信，可乘此上。”彭趣索欲上，鲔见其诚，即许降。辛卯，朱鲔面缚，与岑彭俱诣河阳。帝解其缚，召见之，复令彭夜送鲔归城。明旦，与苏茂等悉其众出降。拜鲔为平狄将军，封扶沟侯；后为少府，传封累世。

耐心等待时机。
>诸将豪杰皆劝禹径攻长安，禹曰:“不然。今吾众虽多，能战者少，前无可仰之积，后无转馈之资;赤眉新拔长安，财谷充实，锋锐未可当也。**夫盗贼群居无终日之计，财谷虽多，变故万端，宁能坚守者也!**上郡、北地，安定三郡，土广人稀，饶谷多畜，吾且休兵北道，就粮养士，以观其敝，乃可图也。”于是引军北至邑，所到，诸营保郡邑皆开门归附。

穷当益坚，老当益壮。
>马援少时，以家用不足辞其兄况，欲就边郡田牧。**况曰:“汝大才，当晚成；良工不示人以朴，且从所好。”遂之北地田牧。常谓宾客曰:“丈夫为志，穷当益坚，老当益壮。”** 后有畜数千头，谷数万斛，既而叹曰:“凡殖财产，贵其能赈施也，否则守钱虏耳!”乃尽散于亲旧。闻隗嚣好士，往从之。嚣甚敬重，与决筹策。

最初以十余万军队支持刘秀的刘杨（真定王，刘秀第二任妻子郭圣通的舅舅）叛变。刘秀不动声色遣耿纯将其诛杀。但因政权不稳，继续封其子为真定王。
>真定王杨造谶记曰:“赤九之后，瘿杨为主。”杨病瘿，欲以惑众;与绵曼贼交通。**帝遣骑都尉陈副、游击将军邓隆徵之，杨闭城门不内。帝复遣前将军耿纯持节行幽、冀，所过劳慰王、侯，密敕收杨**。纯至真定，止传舍，邀杨相见。纯，真定宗室之出也，故杨不以为疑，且自恃众强，而纯意安静，即从官属诣之；杨兄弟并将轻兵在门外。杨入，见纯，纯接以礼敬，因延请其兄弟皆入；乃闭阁，悉诛之，因勒兵而出。真定震怖，无敢动者。帝怜杨谋未发而诛，复封其子为真定王。

刘秀真是善解人意。
>湖阳公主新寡，帝与共论朝臣，微观其意。主曰:“宋公威容德器，群臣莫及。”**帝曰:“方且图之。”** 后弘被引见，帝令主坐屏风后，**因谓弘曰:“谚言‘贵易交，富易妻’，人情乎?”弘曰:”臣闻贫贱之知不可忘，糟糠之妻不下堂。”帝顾谓主曰:“事不谐矣!”**

郭圣通是刘秀与真定王室的桥梁，出身高贵，一直伴驾左右，应该在群臣中支持率较高。而阴丽华虽然家境富裕，但地位远不如郭，且是在刘秀称帝之后才从娘家被接回来的。阴坚决辞让，不接受皇后是最恰当的选择。
>帝以阴贵人雅性宽仁，欲立以为后。贵人以郭贵人有子，终不肯当。六月，戊戌，立贵人郭氏为皇后，以其子强为皇太子；大赦。

做好调解工作。
>恂遣谷崇以状闻，帝乃徵恂。恂至，引见;时贾复先在坐，欲起相避。**帝曰:“天下未定，两虎安得私斗!今日朕分之。”于是并坐极欢，遂共车同出，结友而去**。

赤眉军依然是流寇，没有稳定的后勤补给。对付这样的部队，坚壁清野，以逸待劳即可。
>又诏征邓禹还，曰:“慎毋与穷寇争锋!赤眉无谷，自当来东;吾以饱待饥，以逸待劳，折棰笞之，非诸将忧也。无得复妄进兵!”


