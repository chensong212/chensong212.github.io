---
layout:     post
title:      资治通鉴阅读笔记22
subtitle:   卷四十三～卷四十四 | 36 ～ 47 年
date:       2021-11-24
author:     陈陈
header-img:
catalog: true
tags:
    - 资治通鉴

---
## 第四十三卷

汉纪三十五 世祖光武皇帝中之下建武十二年(丙申、36)

### 主要事件：
公孙述战死，延岑投降后被灭族、皇后被废、东海王刘阳被立为太子、大将军吴汉病逝

### 主要人物： 
* 刘秀：（公元前5年1月15日—公元57年3月29日），此时41岁。
* 马援：（前14年－49年），字文渊，扶风郡茂陵县。中国西汉末年至东汉初年将领，东汉开国功臣，汉明帝明德皇后之父。

刘秀劝降公孙述失败。
>公孙述将帅恐惧，日夜离叛，述虽诛灭其家，犹不能禁。帝必欲降之，又下诏谕述曰:“勿以来歙、岑彭受害自疑，今以时自诣，则宗族完全。
诏书手记，不可数得。”述终无降意。

吴汉本欲退兵，却得到一个蜀郡太守张堪的献策，坚持了下来。有的时候得靠点运气。但为什么张堪会来给刘秀阵营的人献策，而不是帮公孙述？运气也非完全是运气。
>孙述困急，谓延岑曰:“事当奈何?”**岑曰:“男儿当死中求生，可坐穷乎!财物易聚耳，不宜有爱。”述乃悉散金帛，募敢死士五千余人以配岑**。芩于市桥伪建旗帜，鸣鼓挑战，而潜遣奇兵出吴汉军后袭击破汉，汉坠水，缘马尾得出。汉军余七日粮，阴具船，欲遁去;蜀郡太守南阳张堪闻之，驰往见汉，说述必败、不宜退师之策。汉从之，乃示弱以挑敌。

延岑三战三胜，仍然被吴汉扭转战局。暂时的胜败没有那么重要，重要的是韧性和抗打击能力，不能一败涂地。
>冬，十一月，臧宫咸阳门;戊寅，述自将数万人攻汉,使延岑拒宫。**大战，岑三合三胜,自旦及日中，军士不得食，并疲。汉因使护军高午、唐邯将锐卒数万击之，述兵大乱;高午奔陈刺述，洞胸堕马，左右舆入城**。述以兵属延岑，其夜，死;明旦，延岑以城降。辛巳，吴汉夷述妻子，尽灭公孙氏，并族延岑，遂放兵大掠，焚述宫室。帝闻之怒，以谴汉。又让刘尚曰:“城降三日，吏民从服，孩儿、老母，口以万数。一旦放兵纵火，闻之可为酸鼻。尚宗室子孙，更尝吏职，何忍行此!仰视天，俯视地，观放、啜羹，二者孰仁?良失斩将吊民之义也！”

汉代的人真有气节。为了逃避做乱邦的官，死都不怕。
>初,述征广汉李业为博士，业固称疾不起。述羞不能致，使大鸿胪尹融奉诏命以劫业，“若起则受公侯之位，不起赐以毒酒。”融譬旨曰:“方今天下分崩，孰知是非，而以区区之身试于不测之渊乎！朝廷贪慕名德，旷官缺位，于今七年，四时珍御，不以忘君;宜上奉知己，下为子孙，身名俱全，不亦优乎!”**业乃叹曰:“古人危邦不入，乱邦不居，为此故也。君子见危授命，何乃诱以高位重饵哉!”融曰:“宜呼室家计之。”业曰:“丈夫断之于心久矣，何妻子之为!”遂饮毒而死**。述耻有杀贤之名，遣使吊祠，赙赠百匹，业子逃，辞不受。述又聘巴郡谯玄，玄不诣;亦遣使者以毒药劫之，太守自诣玄庐，劝之行，玄曰:“**保志全高，死亦奚恨!**”遂受毒药。玄子瑛泣血叩头于太守，愿奉家钱千万以赎父死，太守为请，述许之。述又征蜀郡王皓、王嘉，恐其不至，先系其妻子，使者谓嘉曰:“速装，妻子可全。” **对曰:“犬马犹识主，况于人乎!”王皓先自刎，以首付使者**。述怒，遂诛皓家属。王嘉闻而叹曰:“后之哉！”乃对使者伏剑而死。犍为费贻不肯仕述，漆身为癞，阳狂以避之。同郡任永、冯信皆托青盲以辞征命。

马援是做领导的好榜样。若事无巨细都要管，累死也无益。
>是岁，参狼羌与诸种寇武都，陇西太守马援击破之，降者万余人，于是陇右清静。**援务开恩信，宽以待下，任吏以职，但总大体，而宾客故人日满其门。诸曹时白外事，援辄曰:“此丞、掾之任，何足相烦！颇哀老子，使得遨游，若大姓侵小民，黠吏不从令，此乃太守事耳**。”傍县尝有报仇者，吏民惊言羌反，百姓奔入城，狄道长诣门，请闭城发兵。援时与宾客饮，大笑曰:“虏何敢复犯我!晓狄道长，归守寺舍。良怖急者，可床下伏!”后稍定，郡中服之。

及时给予下属关心、重视和应有的荣誉，大家才有前进的动力。
>山桑节侯王常、牟平烈侯耿况、东光成侯耿纯皆薨。**况疾病，乘舆数自临幸，复以弟广、举并为中郎将，兄弟六人，皆垂青紫，省侍医药，当世以为荣**。

给不喜欢的人赏赐一百匹布，再贬逐去做个小官。
>上雅不喜听音乐，手不持珠玉。尝不猎，车驾夜还，上东门候汝南郅恽拒关不开。上令从者见面于门间，恽曰:“火明辽远。”遂不受诏。上乃回，从东中门入，明日，**恽上书谏曰:“昔文王不敢于游田，以万民惟正之供。而陛下远猎山林，夜以继昼，其如社稷宗庙何!”书奏，赐恽布百匹，贬东中门候为参封尉**。

刘秀对待功臣的方法，可算是典范。
>帝方以吏事责三公，故功臣并不用，是时，列侯唯高密、固始、胶东三侯与公卿参议国家大事，恩遇甚厚。帝虽制御功臣，而每能回容，宥其小失。远方贡珍甘，必先遍赐诸侯，而太官无余，故皆保其福禄，无诛谴者。

窦融与刘秀的互动。有趣。
>甲寅，以冀州牧窦融为大司空。**融自以非旧臣，一旦入朝，在功臣之右，每朝会进见，容貌辞气，卑恭已甚，帝以此愈亲厚之**。融小心，久不自安，数辞爵位，上疏曰:“臣融有子，朝夕教导以经艺，不令观天文，见谶记，诚欲令恭肃畏事，恂恂守道，不愿其有才能，何况乃当传以连城广土，享故诸侯王国哉!” **因复请间求见，帝不许。后朝罢，逡巡席后，帝知欲有让，遂使右左传出。他日会见，迎诏融曰:“日者知公欲让职还土，故命公暑热且自便;今相见，宜论他事，勿得复言**。”融不敢重陈请。

韩歆因直谏而犯上，后自杀。司马光看不下去了。
>臣光曰:昔高宗命说曰:“若药弗暝眩，厥疾弗瘳。”夫切直之言，非人臣之利，乃国家之福也。是以人君日夜求之，唯惧弗得闻。惜乎，以光武之世而韩歆用直谏死，岂不为仁明之累哉!

谨言慎行的人成大事情。
>甲申，帝幸章陵，修园庙，祠旧宅，观田庐，置酒作乐，赏赐。时宗室诸母因酣悦相与语曰:“**文叔少时谨信，与人不款曲，唯直柔耳，今乃能如此!**”帝闻之，大笑曰:“吾治天下，亦欲以柔道行之。”

主动引退避免更大的矛盾。
>郭后既废，太子强意不自安。**郅恽说太子曰:“久处疑位，上违孝道，下近危殆，不如辞位以奉养母氏。”太子从之，数因左右及诸王陈其恳诚，愿备藩国**。上不忍，迟回者数岁。六月，戊申，诏曰:“《春秋》之义，立子以贵。东海王阳，皇后之子，宜承大统。皇太子强，崇执谦退，愿备藩国，父子之情，重久违之。其以强为东海王，立阳为皇太子，改名庄。”

退一步海阔天空。
>袁宏论曰:夫建太子,所以重宗统,一民心也,非有大恶于天下,不可移也。世祖中兴汉业,宜遵正道以为后法。今太子之德未亏于外。内宠既多，嫡子迁位，可谓失矣。**然东海归藩，谦恭之心弥亮;明帝承统，友于之情愈笃;虽长幼易位，兴废不同，父子兄弟，至性无间**。夫以三代之道处之，亦何以过乎!

天子与平民不同，身不由己。
>陈留董宣为雒阳令。湖阳公主苍头白日杀人,因匿主家,吏不能得。及主出行，以奴骖乘，宣于夏门亭候之，驻车叩马，以刀画地，大言数主之失;叱奴下车，因格杀之。主即还宫诉帝，帝大怒，召宣，欲棰杀之。宣叩头曰:“愿乞一言而死。”帝曰:“欲何言?”宣曰:“陛下圣德中兴，而纵奴杀人，将何以治天下乎?臣不须棰，请得自杀!”即以头击楹，流血被面。帝令小黄门持之。使宣叩头谢主，宣不从;强使顿之，宣两手据地，终不肯俯。主曰:“文叔为白衣时，藏亡匿死，吏不敢至门;今为天子，威不能行一令乎?”帝笑曰:“**天子不与白衣同!**”因敕:“强项令出!”赐钱三十万;宣悉以班诸吏。由是能搏击豪强，京师莫不震。

吴汉病逝。
>广平忠侯吴汉病笃，车驾亲临，问所欲言，对曰:“臣愚，无所知识，惟愿陛下慎无赦而已。”五月，辛亥，汉薨;诏送葬如大将军霍光故事。

吴汉兢兢业业，严于律己、不给人留下把柄，得以善终。
>汉性强力，每从征伐，帝未安，常侧足而立。诸将见战陈不利，或多惶惧，失其常度，汉意气自若，方整厉器械，激扬吏士。帝时遣人观大司马何为，还言方修战攻之具，乃叹曰:“吴公差强人意，隐若一敌国矣!” **每当出师，朝受诏，夕则引道，初无辨严之日。及在朝廷，斤斤谨质，形于体貌。汉尝出征，妻子在后买田业，汉还，让之曰:“军师在外，吏士不足，何多买田宅乎!”遂尽以分与昆弟、外家。故能任职以功名终。**

阴兴没有战功，坚决辞去刘秀给的大司马官位。是自知之明的人。
>帝苦风眩，疾甚，以阴兴领侍中，受顾命于云台广室。会疾瘳，召见兴，欲以代吴汉为大司马，**兴叩头流涕固让，曰:“臣不敢惜身，诚亏损圣德，不可苟冒!”**至诚发中，感动左右，帝遂听之。

马援老当益壮。
>秋，九月，马援自交趾还，平陵孟冀迎劳之。援曰:“**方今匈奴、乌桓尚扰北边，欲自请击之，男儿要当死于边野，以马革裹尸还葬耳，何能卧床上在儿女子手中邪**!”冀曰:“谅！为烈士当如是矣！”

马援对梁松和窦固的忠告。
>援谓黄门郎梁松、窦固曰:“**凡人富贵，当使可复贱也;如卿等欲不可复贱，居高坚自持。勉思鄙言!**”松，统之子;固，友之子也。

刘昆耿直的回答把大家都逗笑了。刘秀命令将对话写进史书，我们知道了这个耿直boy。
>初，陈留刘昆为江陵令，县有火灾，昆向火叩头，火寻灭;后为弘农太守，虎皆负子渡河。帝闻而异之，徵昆代林为光禄勋。帝问昆曰:“前在江陵，反风灭火，后守弘农，虎北渡河，行何德政而致是事?” **对曰:“偶然耳。”左右皆笑，帝叹曰:“此乃长者之事言也！”顾命书诸策**。

刘秀不想麻烦，让边陲小国自寻出路。
>鄯善王安上书:“愿复遣子入侍，更请都护;都护不出，诚迫于匈奴。”帝报曰:“**今使者大兵未能得出，如诸国力不从心，东西南北自在也。**”于是鄯善、车师复附匈奴。

在汉武大帝手里，西汉空前强大，然后腐败成风、排场也大了。盛极而衰。
>班固论曰:孝武之世，图制匈奴，患其兼从西国，结党南羌，乃表河曲列四郡，开玉门，通西域，以断匈奴右臂，隔绝南羌、月氏;单于失援，由是远遁，而幕南无王庭。**遭值文、景玄默，养民五世，财力有余，士马强盛，故能睹犀布、瑁,则建珠崖七郡;感酱、竹杖，则开柯、越;闻天马、蒲陶，则通大宛、安息;自是殊方异物，四面而至。于是开苑囿，广宫室，盛帷帐，美服玩，设酒池肉林以飨四夷客，作鱼龙角抵之戏以观视之;及赂遗赠送，万里相奉，师旅之费，不可胜计。至于用度不足，乃榷酒酤，管盐铁，铸白金，造皮币，算至车船，租及六畜**。民力屈，财用竭，因之以凶年，寇盗并起，道路不通，直指之使始出，衣绣杖斧，断斩于郡国，然后胜之。是以末年遂弃轮台之地而下哀痛之诏。岂非仁圣之所悔哉!

------

## 第四十四卷
汉纪三十六 世祖光武皇帝下建武二十三年(丁未、47)

### 主要事件：

汉光武帝刘秀泰山封禅、刘秀病逝、汉明帝继位、废太子刘强病逝

### 主要人物：  
* 刘秀：（公元前5年1月15日—公元57年3月29日），此时52岁。
* 刘庄：（28年6月15日～75年9月5日），字子丽，东汉王朝第二位皇帝（57年～75年在位），光武帝刘秀第四子，母为光烈皇后阴丽华。

祭肜借鲜卑打匈奴。
>春，正月，辽东徼外貊人寇边，太守祭肜招降之。肜又双财利抚纳鲜卑大都护偏何，使招致异种，骆驿款塞。肜曰:“审欲立功，当归击匈奴，斩送头首，乃信耳。”**偏何等即击匈奴，斩首二千余级，持头诣郡。其后岁岁相攻，辄送首级，受赏赐。自是匈奴衰弱，边无寇警，鲜卑、乌桓并入朝贡**。肜为人质厚重毅，抚夷狄以恩信，故皆畏而爱之，得其死力。

马援为人之道。
>援兄子严、敦并喜讥议，通轻侠，援前在交趾，还书诫之曰:“**吾欲汝曹闻人过失，如闻父母之名，耳可得闻，口不可得言也。好论议人长短，妄是非政法，此吾所大恶也;宁死，不愿闻子孙有此行也**。龙伯高敦厚周慎，口无择言，谦约节俭，廉公有威，吾爱之重之，愿汝曹效之。杜季良豪侠好义，忧人之忧，乐人之乐，父丧致客，数郡毕至，吾爱之重之，不愿汝曹效也。效伯高不得，犹为谨敕之士，所谓‘刻鹄不成尚类鹜’者也;效季良不得，陷为天下轻薄子，**所谓‘画虎不成反类狗’者也**。”

身经百战的马援讨伐武陵失利。不要过分相信经验。
>及援讨武陵蛮，军次下隽，有两道可入，从壶头则路近而水，从充则涂夷而运远。耿舒欲从充道;援以为弃日费粮，不如进壶头，扼其喉咽，充贼自破;以事上之，帝从援策。**进营壶头，贼乘高守隘，水疾，船不得上;会暑甚，士卒多疫死，援亦中病，乃穿岸为室以避炎气。贼每升险鼓噪，援辄曳足以观之，左右哀其壮意，莫不为之流涕。耿舒与兄好侯书曰:“前舒上书当先击充，粮虽难运而兵马得用，军人数万，争欲先奋。今壶头竟不得进，大众怫郁行死，诚可痛惜!前到临乡，贼无故自致，若夜击之，即可殄灭，伏波类西域贾胡，到一处辄止，以是失利**。今果疾疫，皆如舒言。”得书奏之，帝乃使梁松乘驿责问援，因代监军。

朱勃为马援申辩。
>前云阳令扶风朱勃，指阙上书曰:“**窃见故伏波将军马援，拔自西州，钦慕圣义，间关险难，触冒万死，经营陇、冀,谋如涌泉，势如转规，兵动有功，师进辄克。诛锄先零，飞矢贯胫;出征交趾，与妻子生诀。间复南讨，立陷临乡，师已有业，未竟而死;吏士虽疫，援不独存**。夫战或以久而立功，或以速而致败，深入未必为得，不进未必为非，人情岂乐久屯绝地不生归哉!惟援得事朝廷二十二年，北出塞漠，南渡江海，触冒害气，僵死军事，名灭爵绝，国土不传，海内不知其过，众庶未闻其毁，家属杜门，葬不归墓，怨隙并兴，宗亲怖栗，死者不能自列，生者莫为之讼，臣窃伤之!夫明主于用赏，约于用刑，**高祖尝与陈平金四万斤以间楚军，不问出入所为，岂复疑以钱谷间哉**！愿下公卿，平援功罪，宜绝宜续，以厌海内之望。”帝意稍解。

刘秀采纳班彪的建议，设置校尉，建立大营和官府。
>是岁，辽西乌桓大人郝旦等率众内属，诏封乌桓渠帅为侯、王、君长者八十一人，使居塞内，布于缘边诸郡，令招来种人，给其衣食，遂为汉侦候，助击匈奴、鲜卑。**时司徒掾班彪上言:“乌桓天性轻黠，好为寇贼，若久放纵而无总领者，必复掠居人，但委主降掾吏，恐非所能制。臣愚以为宜复置乌桓校尉，诚有益于附集，省国家之边虑**。”帝从之，于是始复置校尉于上谷宁城，开营府，并领鲜卑赏赐、质子，岁时互市焉。

单于也是要面子的。
>诏遣中郎将段彬、副校尉王郁使南匈奴，立其庭，去五原西部塞八十里。**使者令单于伏拜受诏，单于顾望有顷，乃伏称臣。拜讫，令译晓使者曰:“单于新立，诚惭于左右，愿使者众中无相屈折也**。”

国家强大了，国民才会受到尊重。
>北单于惶恐，颇远所掠汉民以示善意，钞兵每到南部下，还过亭候，辄谢曰:“**自击亡虏日逐耳，非敢犯汉民也**。”

文治而非武攻。同时兼听则明，不偏信传闻。
>朗陵侯臧宫、杨虚侯马武上书曰:“匈奴贪利，无有礼信，究则稽首，安则侵盗。虏今人畜疫死，旱蝗赤地，疲困乏力，不当中国一郡，万里死命，县在陛下;福不再来，时或易失，岂宜固守文德而堕武事乎!今命将临塞，厚县购赏，喻告高句骊、乌桓、鲜卑攻其左，发河西四郡、天水、陇西羌胡击其右，如此，北虏之灭，不过数年。臣恐陛下仁恩不忍，谋臣狐疑，令万世刻石之功不立于圣世！”诏报曰:“《黄石公记》曰:‘**柔能制刚，弱能制强。舍近谋远者，劳而无功;舍远谋近者，逸而有终。故曰:“务广地者荒，务广德者强，有其有者安，贪人有者残。残灭之政，虽成必败。’今国无善政，灾变不息，百姓惊惶，人不自保，而复欲远事边外乎！孔子曰:‘吾恐季孙之忧不在颛臾。’且北狄尚强，而屯田警备，传闻之事，恒多失实。诚能举天下之半以灭大寇，岂非至愿！苟非其时，不如息民**。”自是诸将莫敢复言兵事者。

读书明理。
>初，马援兄子婿王磐，平阿侯仁之子也。王莽败，磐拥富赀为游侠，有名江、淮间。后游京师，与诸贵戚友善，援谓姊子曹训曰:“**王氏，废姓也，子石当屏居自守，而反游京师长者，用气自行，多所陵折，其败必也。”后岁馀，磐坐事死**;磐子肃复出入王侯邸第。时禁罔尚疏，诸王皆在京师，竞修名誉，招游士。马援谓司马吕种曰:“**建武之元，名为天下重开，自今以往，海内日当安耳。但忧国家诸子并壮而旧防未立，若多通宾客，则大狱起矣。卿曹戒慎之!**”至是，有上书告肃等受诛之家，为诸王宾客，虑因事生乱。会更始之子寿光侯鲤得幸于沛王，怨刘盆子，结客杀故式侯恭。帝怒，沛王坐系诏狱，三日乃得出。因诏郡县收捕诸王宾客，更相牵引，死者以千数;吕种亦与其祸，临命叹曰:“马将军诚神人也!”

公道自在人心。
>胶东刚侯贾复薨。复从征伐，未尝丧败，数与诸将溃围解急，身被十二创。帝以复敢深入，希令远征，而壮其勇节，常自从之，故复少方面之勋。**诸将每论功伐，复未尝有言。帝辄曰:“贾君之功，我自知之。”**

太平盛世，各种拍马屁的方式都有。
>京师醴泉涌出，又有赤草生于水崖，郡国频上甘露。群臣奏言:“灵物仍降，宜令太史撰集，以传来世。”帝不纳。帝自谦无德，于郡国所上，辄抑而不当，故史官罕得记焉。

因为巧合、或偶然言中，便开始信奉预言的歪曲理论。桓谭据理力争，坚决反对封建迷信。
>初,上以《赤伏符》即帝位，由是信用谶文，多以决定嫌疑。给事中桓谭上疏谏曰:“**凡人情忽于见事而贵于异闻。观先王之所记述，咸以仁义正道为本，非有奇怪虚诞之事。盖天道性命，圣人所难言也，自子贡以下，不得而闻，况后世浅儒，能通之乎!今诸巧慧小才、伎数之人，增益图书，矫称谶记，以欺惑贪邪，诖误人主，焉可不抑远之哉**！臣谭伏闻陛下穷折方士黄白之术，甚为明矣;而乃欲听纳谶记，又何误也!其事虽有时合，譬犹卜数只偶之类。陛下宜垂明听，发圣意,屏群小之曲说,述《五经》之正义。”疏奏，帝不悦。会议灵台所处，帝谓谭曰:“吾欲以谶决之，何如?” **谭默然，良久曰:“臣不读谶。”帝问其故，谭复极言谶之非经**。帝大怒曰:“桓谭非圣无法，将下，斩之!”谭叩头流血，良久，乃得解。出为六安郡丞，道病卒。

对于皇帝以封建迷信的预言当作学问，范晔感到可悲。
>范晔论曰:桓谭以不善谶流亡，郑兴以逊辞仅免;贾逵能傅会文致，最差贵显;世主以此论学，悲哉!

喜欢就不觉得累。
>二月，戊戌，帝崩于南宫前殿，年六十二。帝每旦视朝，日昃乃罢，数引公卿、朗将讲论经理，夜分乃寐。皇太子见帝勤劳不怠，承间谏曰:“陛下有禹、汤之明，而失黄、老养性之福，愿颐爱精神，优游自宁。”**帝曰:“我自乐此,不为疲也!”**虽以征伐济大业，及天下既定，乃退功臣而进文吏，明慎政体，总揽权纲，量时度力，举无过事，故能恢复前烈，身致太平。

马援的女儿做了贵人，与汉明帝信任无间。竟然向明帝推荐左右的美女，且十分尊崇被明帝多次宠幸的女人。
>后，援之女也，光武时，以选入太子宫，能奉承阴后，傍接同列，礼则修备，上下安之，遂见宠异;及帝即位，为贵人。时后前母姊女贾氏亦以选入，生皇子;帝以后无子，命养之,谓曰:“人未必当自生子，但患爱养不至耳!”后于是尽心抚育，劳悴过于所生。太子亦孝性淳笃，母子慈爱，始终无纤介之间。**后常以皇嗣未广，荐达左右，若恐不及。后宫有进见者，每加慰纳;若数所宠引，辄加隆遇**。

马贵人升级做了皇后。愈自谦肃，好读书。
>及有司奏立长秋宫，帝未有所言，皇太后曰:“马贵人德冠后宫，即其人也。”**后既正位宫闱，愈自谦肃，好读书**。常衣大炼，裙不加缘;朔望诸姬主朝请，望见后袍衣疏粗，以为绮，就视，乃笑。后曰:“此缯特宜染色，故用之耳。”群臣奏事有难平者，帝数以试后，后辄分解趣理，各得其情，然未尝以家私干政事。帝由是宠敬，始终无衰焉。

汉明帝性情狭隘而苛察，好用耳目窥探群臣的隐私，还自认为这就是英明。
>**帝性褊察，好以耳目隐发为明，公卿大臣数被诋毁，近臣尚书以下至见提曳**。常以事怒郎药崧，以杖撞之，崧走入床下，帝怒甚，疾言曰:“郎出!”崧乃曰:“天子穆穆，诸侯皇皇，未闻人君，自起撞郎。”帝乃赦之。
