---
layout:     post
title:      资治通鉴阅读笔记23
subtitle:   卷四十五～卷四十六| 61 年
date:       2021-12-05
author:     陈陈
header-img:
catalog: true
tags:
    - 资治通鉴

---
## 第四十五卷

汉纪三十 显宗孝明皇帝下永平四年(辛酉、61)

### 主要事件：

光烈皇后阴丽华去世、广陵王刘荆谋反、楚王刘英谋反、班超斩杀匈奴使者、班超出使西域、汉明帝去世

### 主要人物： 
* 刘庄：（28年6月15日～75年9月5日），字子丽，东汉王朝第二位皇帝（57年～75年在位），光武帝刘秀第四子，母为光烈皇后阴丽华。
* 班超：（32年－102年），字仲升。扶风郡平陵县（今陕西省咸阳市）人。东汉时期著名军事家、外交家，史学家班彪的幼子，其长兄班固、妹妹班昭也是著名史学家。

汉代的中国，长江和淮河流域很多老虎，九江也有虎患。
>以东海相宗均为尚书令。初，均为九江太守，五日一听事，悉省掾、史，闭督邮府内，属县无事，百姓安业。**九江旧多虎暴，常募设槛阱**。而犹多伤害。均下记属县曰:“夫江、淮之有猛兽，犹北土之有鸡豚也，今为民害，咎在残吏，而劳勤张捕，非忧恤之本也。其务退奸贪，思进忠善，可一去槛阱，除削课制。”其后无复虎患。

倚仗强大的汉朝，郑众不向单于跪拜。都很要面子。
>越骑司马郑众使北匈奴，单于欲令众拜，众不为屈。单于围守，闭之不与水火;**众拔刀自誓，单于恐而止，乃更发使，随众还京师**。

汉明帝引入佛教。对于佛教典籍，似乎司马光的评价不高。
>初，帝闻西域有神，其名曰佛，因遣使之天竺求其道，得其书及沙门以来。**其书大抵以虚无为宗，贵慈悲不杀;以为人死，精神不灭，随复受形;生时所行善恶，皆有报应，故所贵修练精神，以至为佛。善为宏阔胜大之言，以劝诱愚俗**。精于其道者，号曰沙门。于是中国始传其术，图其形像，而王公贵人，独楚王英最先好之。

发生日全食，汉明帝让群臣上书坦言皇帝的过失。这种反省精神，西方的君主很少有。
>壬寅晦，日有食之，既。诏群司勉修职事，极言无讳。于是在位者皆上封事，各言得失;**帝览章，深自引咎，以所上班示百官**。诏曰:“群僚所言，皆朕之过。民冤不能理，吏黠不能禁;而轻用民力，缮修宫宇，出入无节，喜怒过差。永览前戒，竦然兢惧;徒恐薄德，久而致怠耳!”

汉朝设立学校，对高干子弟及外戚的子女讲授儒家的《五经》。匈奴也派出留学生，一起学习。
>帝崇尚儒学，**自皇太子诸王侯及大臣子弟、功臣子孙，莫不受经**。又为外戚樊氏、郭氏、阴氏、马氏诸子立学于南宫，号“国姓小侯”。置《五经》师，搜选高能以授其业。自期门、羽林之士，悉令通《孝经》章句。**匈奴亦遣子入学**。

不以家事废王事。
>**《春秋》之义，不以家事废王事。今子以兄弟私恩而绝父不灭之基，可乎**?”鸿感悟垂涕，乃还就国。鲍骏因上书荐鸿经学至行，上征鸿为侍中。

人之常情，对于皇帝可能更为珍贵。
>春，正月，东平王苍与诸王俱来朝，月余，还国。**帝临送归宫，凄然怀思，乃遣使手诏赐东平国中傅曰:“辞别之后，独坐不乐，因就车归，伏轼而吟，瞻望永怀，实劳我心**。诵及《采菽》，以增叹息。日者问东平王:‘处家何等最乐?’王言:‘为善最乐。’其言甚大，副是要腹矣。今送列侯印十九枚，诸王子年五岁已上能趋拜者，皆令带之。”

内乱一结束，就欣欣向荣。
>是时，天下安平，人无徭役，岁比登稔，百姓殷富，粟斛三十，牛羊被野。

天下初定，却总有人想谋反。
>楚王英与方士作金龟、玉鹤，刻文字为符瑞。男子燕广告英与渔阳王平、颜忠等造作图书，有逆谋;事下案验。有司奏“英大逆不道，请诛之。”帝以亲亲不忍。十一月，废英，徙丹阳泾县，赐汤沐邑五百户;男女为侯、主者，食邑如故;许太后勿上玺绶，留住楚宫。

朝廷追查楚王谋反案，牵涉到很多人。
>是时，穷治楚狱，遂至累年。其辞语相连，自京师亲戚、诸侯、州郡豪杰及考按吏，阿附坐死、徒者以千数，而系狱者尚数千人。

富贵有极，不适可而止就可能引祸上身。
>初，樊弟鲔。为其子赏求楚王英女，闻而止之曰:“建武中，吾家并受荣宠，一宗五侯。时特进一言，女可以配王，男可以尚主;**但以贵宠过盛，即为祸患，故不为也**。且尔一也，奈何弃之于楚乎!”鲔不从。及楚事觉，已卒，上追念谨恪，故其诸子皆得不坐。

那时候中国人，下至廷狱，上至皇帝，都还是讲人情的。读来令人感动。
>英阴疏天下名士，上得其录，有吴郡太守尹兴名，乃徵兴及掾史五百余人诣廷尉就考。诣吏不胜掠治，死者大半;**惟门下掾陆续、主簿梁宏、功曹史驷勋，备受五毒，肌肉消烂，终无异辞。续母自吴来雒阳，作食以馈续。续虽见考，辞色未尝变，而对食悲泣不自胜。治狱使者问其故，续曰:“母来不得见，故悲耳。”问:“何以知之?”续曰:“母截肉未尝不方，断葱以寸为度，故知之。”使者以状闻，上乃赦兴等**，禁锢终身。

明帝比较精明，能够发现下属的漏洞，但有点得理不饶人。威权制度下的官员行为非常相似。判人无罪不如判人有罪，层层加码。
>颜忠、王平辞引隧乡侯耿建、朗陵侯臧信、泽侯邓鲤、曲成侯刘建。建等辞未尝与忠、平相见。是时，上怒甚，吏皆惶恐，诸所连及，率一切陷入，无敢以情恕者。侍御史朗心伤其冤，试以建等物色,独问忠、平，而二人错不能对。朗知其诈，乃上言:“建等无奸，专为忠、平所诬;疑天下无辜，类多如此。”帝曰:“即如是，忠、平何故引之?”对曰:“忠、平自知所犯不道，故多有虚引，冀以自明。” **帝曰:“即如是，何不早奏?”对曰:“臣恐海内别有发其奸者。”帝怒曰:“吏持两端!”促提下捶之**。左右方引去，朗曰:“愿一言而死。”帝曰:“谁与共为章?”对曰:“臣独作之。”上曰:“何以不与三府议?”对曰:“臣自知当必族灭，不敢多污染人。”上曰:“何故族灭?”对曰:“臣考事一年，不能穷尽奸状，反为罪人讼冤，故知当族灭。然臣所以言者，诚冀陛下一觉悟而已。**臣见考囚在事者，咸共言妖恶大故，臣子所宜同疾，今出之不如入之，可无后责。是以考一连十，考十连百。又公卿朝会，陛下问以得失，皆长跪言:‘旧制，大罪祸及九族;陛下大恩，裁止于身，天下幸甚!’及其归舍，口虽不言而仰屋窃叹，莫不知其多冤，无敢牾陛下言者**。臣今所陈，诚死无悔!”帝意解，诏遣朗出。

下级官员都不敢担责。只有真勇敢、有本事有背景，或是知道风向的人敢于站出来。
>任城令汝南袁安迁楚郡太守，到郡不入府，先往按楚王英狱事，理其无明验者，条上出之。**府丞、掾史皆叩头争，以为“阿附反虏，法与同罪，不可**。”安曰:“**如有不合，太守自当坐之，不以相及也**。”遂分别具奏。帝感悟，即报许，得出者四百余家。

找来熟悉边疆事务的人一起讨论，不偏听一方之言。
>谒者仆射耿秉数上言请击匈奴，**上以显亲侯窦固尝从其世父融在河西，明习边事，乃使秉、固与太仆祭肜、虎贲中郎将马廖、下博侯刘张、好侯耿忠等共议之**。

班超斩杀北匈奴使者。
>固使假司马班超与从事郭恂俱使西域。超行到鄯善，鄯善王广奉超礼敬甚备，后忽更疏懈。超谓其官属曰:“宁觉广礼意薄乎?”官属曰:“胡人不能常久，无他故也。”超曰:“此必有北虏使来，狐疑未知所从故也。**明者睹未萌，况已著邪!**”乃召侍胡，诈之曰:“匈奴使来数日，今安在乎?”侍胡惶恐曰:“到已三日，去此三十里。”超乃闭侍胡，悉会其吏士三十六人，与共饮，**酒酣，因激怒之曰:“卿曹与我俱在绝域，今虏使到裁数日，而王广礼敬即废。如令鄯善收吾属送匈奴，骸骨长为豺狼食矣，为之奈何?”官属皆曰:“今在危亡之地，死生从司马!”超曰:“不入虎穴，不得虎子**。当今之计，独有因夜以火攻虏，使彼不知我多少，必大震怖，可殄尽也。灭此虏，则鄯善破胆，功成事立矣。”众曰:“当与从事议之。”**超怒曰:“吉凶决于今日；从事文俗吏，闻此必恐而谋泄，死无所名，非壮士也**。”众曰:“善！”初夜，超遂将吏士往奔虏营。会天大风，超令十人持鼓藏虏舍后，约曰:“见火然，皆当鸣鼓大呼。”余人悉持兵弩，夹门而伏。超乃顺风纵火;前后鼓噪，虏众惊乱，超手格杀三人，吏兵斩其使及从士三十余级，余众百许人悉烧死。**明日乃还，告郭恂，恂大惊;既而色动，超知其意，举手曰:“掾虽不行,班超何心独擅之乎!”恂乃悦**。超于是召鄯善王广，以虏使首示之，一国震怖。超告以汉威德，“自今以后，勿复与北虏通。”广叩头，“愿属汉，无二心”，遂纳子为质还白窦固，固大喜，具上超攻效，并求更选使使西域。帝曰:“吏如班超，何故不遣，而更选乎!今以超为军司马，令遂前功。”

淮阳王延被下属告发。对于可以经常接触到自己的人，一定要尽量宽厚仁慈。
>淮阳王延，**性骄奢，而遇下严烈**。有上书告“延与姬兄谢及姊婿韩光招奸猾。作图谶，祠祭祝诅。”事下按验。五月，癸丑,光及司徒邢穆皆坐死，所连及死徙者甚众。

北海敬王刘睦，这孩子心思好重。
>北海敬王睦薨。睦少好学，光武及上皆爱之。尝遣中大夫诣京师朝贺，召而谓之曰:“朝廷设问寡人，大夫将何辞以对?”使者曰:“大王忠孝慈仁，敬贤乐士，臣敢不以实对!”睦曰:“**吁，子危我哉!此乃孤幼时进趣之行也。大夫其对以孤袭爵以来，志意衰惰，声色是娱。犬马是好，乃为相爱耳。”其智虑畏慎如此**。

对于兜题这个空降来的王，班超派几个小兵就将其收拾了。
>初,龟兹王建为匈奴所立，倚恃虏威，据有北道，攻杀疏勒王，立其臣兜题为疏勒王。班超从间道至疏勒，去兜题所居城九十里，逆遣吏田虑先往降之，敕虑曰:“**兜题本非疏勒种，国人必不用命;若不即降，便可执之**。”虑既到，兜题见虑轻弱，殊无降意。虑因其无备，遂前劫缚兜题，左右出其不意，皆惊惧奔走。虑驰报超，超即赴之，悉召疏勒将吏，说以龟兹无道之状，因立其故王兄子忠为王，国人大悦。超问忠及官属:“当杀兜题邪，生遣之邪?”**咸曰:“当杀之。”超曰:“杀之无益于事，当令龟兹知汉威德。”遂解遣之**。


没有文化和知识的蛮夷，只有被忽悠。
>恭以毒药傅矢，语匈奴曰:“**汉家箭神，其中疮者必有异。”虏中矢者，视疮皆沸，大惊**。会天暴风雨，随雨击之，杀伤甚众;匈奴震怖，相谓曰:“**汉兵神，真可畏也!**”遂解去。

------
## 第四十六卷

汉纪三十八肃宗孝章皇帝上建初元年(丙子、76)

### 主要事件：

班超被召回朝、羌人叛乱、马皇后拒绝外戚封侯、马皇后去世、班超伐西域、东平王刘苍去世

### 主要人物： 
* 刘炟：（57年－88年4月9日），汉明帝刘庄第五子，东汉第三位皇帝（75年9月5日—88年4月9日在位）。正式谥号为“孝章皇帝”，后世省略“孝”字称“汉章帝”。去世时年仅三十三岁。
* 马皇后：（39－79年），汉明帝刘庄皇后、汉章帝刘炟养母马氏。名字不详。伏波将军马援的女儿。
* 第五伦（生卒年不详），字伯鱼。东汉时期大臣，田氏齐国的后代。

以史为鉴
>终复上疏曰:“秦筑长城，功役繁兴;胡亥不革，卒亡四海。故孝元弃珠崖之郡，光武绝西域之国，不以介鳞易我衣裳。鲁文公毁泉台，《春秋》讥之曰:“先祖为之而已毁之，不如勿居而已’，以其无妨害于民也;襄公作三军，昭公舍之，君子大其复古，以为不舍则有害于民也。今伊吾之役，楼兰之屯兵久而未还，非天意也。”帝从之。

班超回朝，在边疆引起巨大震动。这段记载有可能夸大事实了。
>超将发还，疏勒举国忧恐;其都尉黎曰:“**汉使弃我，我必复为龟兹所灭耳，诚不忍见汉使去。”因以刀自刭。超还至于，王侯以下皆号泣曰:“依汉使如父母，诚不可去!” 互抱超马脚不得行。超亦欲遂其本志，乃更还疏勒。疏勒两城已降龟兹，而与尉头连兵。超捕斩反者，击破尉头，杀六百余人，疏勒复安。**

汉章帝想在光武帝的原陵和明帝的显节陵两地设县，被刘苍劝止。
>后帝欲为原陵、显节陵起县邑，苍上疏谏曰:“窃见光武皇帝躬履俭约之行，深睹始终之分，勤勤恳恳，以葬制为言;孝明皇帝大孝无违，承奉遵行;**谦德之美，于斯为盛。臣愚以园邑之兴，始自强秦。古者丘陇且不欲其著明，岂况筑郭邑、建都郛哉!上违先帝圣心，下造无益之功，虚费国用，动摇百姓，非所以致和气、祈丰年也**。陛下履有虞之至性，追祖祢之深思，臣苍诚伤二帝纯德之美不畅于无穷也！”帝乃止。


马皇后是个人物。
>上欲封爵诸舅，太后不听。会大旱，言事者以为不封外戚之故，有司请依旧典。**太后诏曰:“凡言事者，皆欲媚朕以要福耳。昔王氏五侯同日俱封，黄雾四塞，不闻澍雨之应。夫外戚贵盛，鲜不倾覆;故先帝防慎舅氏，不令在枢机之位，又言‘我子不当与先帝子等’，今有司奈何欲以马氏比阴氏乎！且阴卫尉，天下称之，省中御者至门，出不及履，此蘧伯玉之敬也;新阳侯虽刚强，微失理，然有方略，据地谈论，一朝无双;原鹿贞候，勇猛诚信;此三人者，天下选臣，岂可及哉!马氏不及阴氏远矣。吾不才，夙夜累息，常恐亏先后之法，有毛发之罪吾不释，言之不舍昼夜，而亲属犯之不止，治丧起坟，又不时觉，是吾言之不立而耳目之塞也**。

>吾为天下母，而身服大练，食不求甘，左右但著帛布，无香薰之饰者，欲身率下也。**以为外亲见之，当伤心自敕;但笑言‘太后素好俭’。前过濯龙门上，见外家问起居者，车如流水，马如游龙，仓头衣绿，领袖正白，顾视御者，不及远矣。故不加谴怒，但绝岁用而已，冀以默愧其心;犹懈怠无忧国忘家之虑。知臣莫若君，况亲属乎!吾岂可上负先帝之旨，下亏先人之德，重袭西京败亡之祸哉!”固不许**。

>帝省诏悲叹，复重请曰:“汉兴，舅氏之封侯，犹皇子之为王也。太后诚存谦虚，奈何令臣独不加恩三舅乎!且卫尉年尊，两校尉有大病，如令不讳，使臣长抱刻骨之恨。宜及吉时，不可稽留。”**太后报曰:“吾反覆念之，思令两善，岂徒欲获谦让之名而使帝受不外施之嫌哉！昔窦太后欲封王皇后之兄，丞相条侯言:‘高祖约，无军功不侯。’今马氏无功于国，岂得与阴、郭中兴之后等邪！常观富贵之家，禄位重叠，犹再实之木，其根必伤。且人所以愿封侯者，欲上奉祭祀，下求温饱耳;今祭祀则受太官之赐，衣食则蒙御府余资，斯岂不可足，而必当得一县乎！吾计之孰矣，勿有疑也!**

>**夫至孝之行，安亲为上。今数遭变异，谷价数倍，忧惶昼夜，不安坐卧，而欲先营外家之封，违慈母之拳拳乎！吾素刚急，有匈中气，不可不顺也。子之未冠，由于父母，已冠成人，则行子之志。念帝，人君也;吾以未逾三年之故，自吾家族，故得专之。若阴阳调和，边境清静，然后行子之志;吾但当含饴弄孙，不能复关政矣**。”上乃止。

>太后尝诏三辅:诸马婚亲有属托郡县、干乱吏治者，以法闻。太夫人葬起坟微高，太后以为言，兄卫尉廖等即时减削。其外亲有谦素义行者，辄假借温言，赏以财位;如有纤介，则先见严恪之色，然后加谴。其美车服、不遵法度者，便绝属籍,遣归田里。广平、钜鹿、乐成王，车骑朴素，无金银之饰，帝以白太后，即赐钱各五百万。于是内外从化，被服如一;诸家惶恐，倍于永平时。置织室，蚕于濯龙中，数往观视，以为娱乐。**常与帝旦夕言道政事及教授小王《论语》经书，述叙平生，雍和终日**。

上梁不正，下梁歪。
>马廖虑美业难终，上疏劝成德政曰:“昔元帝罢服官，成帝御浣衣，哀帝去乐府，然而侈费不息，至于衰乱者，百姓从行不从言也。**夫改政移风，必有其本**。《传》曰:‘吴王好剑客，百姓多创瘢;楚王好细腰，宫中多饿死。’长安语曰:‘城中好高结，四方高一尺;城中好广眉，四方且半额;城中好大袖，四方全匹帛。’斯言如戏，有切事实。前下制度未几，后稍不行;虽或吏不奉法，良由慢起京师。今陛下素简所安，发自圣性，诚令斯事一竟，则四海诵德，声薰天地，神明可通，况于行令乎!”太后深纳之。

第五伦的建议。
>第五伦上疏曰:“光武承王莽之余，颇以严猛为政，后代因之，遂成风化;郡国所举，类多办职俗吏，殊未有宽博之选以应上求者也。陈留令刘豫，冠军令驷协，并以刻薄之姿，务为严苦，吏民愁怨，莫不疾之。而今之议者反以为能，违天心，失经义;非徒应坐豫、协，亦宜谴举者。务进仁贤以任时政，不过数人，则风俗自化矣。**臣尝读书记，知秦以酷急亡国，又目见王莽亦以苛法自灭，故勤勤恳恳，实在于此。又闻诸王、主、贵戚，骄奢逾制，京师尚然，何以示远!故曰:‘其身不正，虽令不行。’以身教者从，以言教者讼**。”上善之。伦虽天性峭直，然常疾俗吏苛刻，论议每依宽厚云。

充分利用矛盾，以夷治夷，班超是高手。
>班超欲遂平西域，上疏请兵曰:“臣窃见先帝欲开西域，故北击匈奴，西使外国，鄯善、于即时向化，今拘弥、莎车、疏勒、月氏、乌孙、康居复愿归附，欲共并力，破灭龟兹，平通汉道。若得龟兹，则西域未服者百分之一耳。前世议者皆曰:‘取三十六国，号为断匈奴右臂。’今西域诸国，自日之所入，莫不向化，大小欣欣，贡奉不绝，唯延耆、龟兹独未服从。臣前与官属三十六人奉使绝域，备遭艰厄，自孤守疏勒，于今五载，胡夷情数，臣颇识之，问其城郭小大，皆言倚汉与依天等。以是效之，则葱领可通，龟兹可伐。今宜拜龟兹侍子白霸为其国王，以步骑数百送之，与诸国连兵，岁月之间，龟兹可禽。**以夷狄攻夷狄，计之善者也!** 臣见莎车、疏勒田地肥广，草牧饶衍，不比敦煌、鄯善间也，兵可不费中国而粮食自足。且姑墨、温宿二王，特为龟兹所置，既非其种，更相厌苦，其势必有降者;若二国来降，则龟兹自破。愿下臣章，参考行事，诚有万分，死复何恨!臣超区区特蒙神灵，窃冀未便僵仆，目见西域平定，陛下举万年之殇，荐勋祖庙，布大喜于天下。”书奏，帝知其功可成，议欲给兵。平陵徐干上疏，愿奋身佐超，帝以干为假司马，将弛刑及义从千人就超。

不盲目自大，建立统一战线。
>先是莎车以为汉兵不出，遂降于龟兹，而疏勒都尉番辰亦叛。会徐干适至，超遂与干击番辰，大破之，斩首千余级。**欲进攻龟兹，以乌孙兵强，宜因其力，乃上言:“乌孙大国。控弦十万，故武帝妻以公主，至孝宣帝卒得其用，今可遣使招慰，与共合力。”帝纳之**。

愚人嫉妒、猜忌他人，不干好事。由于总有窦皇后这样的人，低调谦逊才是长久之计。
>太子肇之立也，梁氏私相庆;诸窦闻而恶之。皇后欲专名外家，忌梁贵人姊妹，数谮之于帝，渐致疏嫌。是岁，窦氏作飞书，陷梁竦以恶逆，竦遂死狱中，家属徙九真，贵人姊妹以忧死。辞语连及梁松妻舞阴公主，坐徙新城。

司马光对欺骗的点评，切中要害。
>臣光曰:人臣之罪，莫大于欺罔，是以明君疾之。孝章谓窦宪何异指鹿为马，善矣;然卒不能罪宪，则奸臣安所惩哉!**夫人主之于臣下，患在不知其奸，苟或知之而复赦之，则不若不知之为愈也。何以言之?彼或为奸而上不之知，犹有所畏;既知而不能讨，彼知其不足畏也，则放纵而无所顾矣!是故知善而不能用，知恶而不能去，人主之深戒也**。

汉代时越南向中央政府进贡，路很难走。
>帝以侍中会稽郑弘为大司农。**旧交趾七郡贡献转运，皆从东冶泛海而至，风波艰阻，沉溺相系。弘奏开零陵、桂阳峤道，自是夷通，遂为常路**。在职二年，所省息以亿万计。遭天下旱，边方有警，民食不足，而帑藏殷积。弘又奏宜省贡献，减徭费以利饥民;帝从之。

